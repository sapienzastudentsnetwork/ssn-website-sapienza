# Counseling Psicologico

La Sapienza offre un servizio di counseling psicologico gratuito per gli studenti Sapienza, diviso tra un **Hub dei Servizi di Counseling** e un **Centro Counselling Psicologico**: entrambi si trovano a Piazzale Aldo Moro, 5 nell'Edificio CU002 (Piano terra). Inizialmente è necessario contattare l'Hub ([servizi.counselling@uniroma1.it](mailto:servizi.counselling@uniroma1.it)), che garantisce **un singolo incontro di ascolto** rivolto a studenti con le seguenti problematiche personali:
* difficoltà a sostenere gli esami
* difficoltà ad inserirsi nell'ambiente universitario
* separazione dalla rete di supporto (amici e famigliari)
* disturbi dovuti agli effetti della pandemia di COVID-19
* discriminazioni sulla base di genere, orientamento sessuale, origini etno-culturali, religione, provenienza sociale, convinzione politica...
* molestie e altre offese fisiche o psicologiche

A seguito di questo incontro, il servizio può indirizzare lo studente verso percorsi specifici o prescrivere di cominciare dei colloqui presso il **Centro Counselling Psicologico** ([centrocounselling.psicologico@uniroma1.it](mailtocentrocounselling.psicologico@uniroma1.it)). Il centro garantisce **un massimo di 4 incontri** seguiti da un incontro di follow up a tre mesi di distanza.

Tutte le sedute si svolgono in presenza, fatta eccezione per studenti in Erasmus o frequentanti sedi non situate a Roma.

L'università rappresenta un momento cruciale per ognuno di noi studenti e affrontarla nella giusta condizione psicologica è fondamentale per vivere al meglio questo periodo cruciale per le nostre vite. Ci teniamo a dire che tutti possono attraversare periodi di difficoltà o disagio e chiedere aiuto **non è un segno di debolezza, ma di forza**. Esporsi e raccontarsi può spaventare e fare molta paura, ma è l'unico modo per superare ansie, disagi e traumi: **non c'è mai niente di vergognoso o disonorevole nel cercare di trovare la propria serenità!**
