# Mense Universitarie

Le mense universitarie sono strutture che permettono di mangiare ad un prezzo agevolato (i prezzi per fascia ISEE possono essere consultati nella [pagina dedicata sul sito DiSCo Lazio](https://laziodisco.it/servizi/ristorazione/#costi)) a seconda del proprio ISEE universitario.

Gli studenti internazionali possono ottenere l'ISEE soltanto in uno dei CAF convenzionati: l'elenco per l'A.A. 2025/2026 si trova [qui](https://laziodisco.it/wp-content/uploads/2025/06/CAF-convenzionati-nel-Lazio-1.pdf). La documentazione richiesta per ottenere il calcolo dell'ISEE si trova sul sito di [DiSCo Lazio](http://www.laziodisco.it/servizi/ristorazione/) sotto la voce "Documentazione per il primo accredito di studenti internazionali".

## Registrazione
Prima di tutto, dovrai registrarti all'[Area Riservata di DiSCo Lazio](https://login.laziodisco.it/access/borse).

Una volta fatto l'accesso, dovrai cliccare su "Servizio Mensa":

<img src="https://i.imgur.com/xacN3p6.png">

Dopodiché, dovrai accreditarti per l'anno accademico che ti interessa; se non è disponibile, riprova più avanti: vuol dire che DiSCo Lazio non ha ancora pubblicato il bando.

Altrimenti, clicca su "Accreditamento Mensa" per l'anno che ti interessa:

<img src="https://i.imgur.com/8pkxOiT.png">

Segui la procedura e carica i documenti richiesti. Quando avrai completato il tutto, dovrai aspettare tra le 24 e le 48 ore: entro questo lasso di tempo diventerà possibile generare un QRCode di associazione. Quando diventerà possibile farlo, scarica l'applicazione "DiSCo Mensa App" sul tuo cellulare:

<p><a href="https://play.google.com/store/apps/details?id=it.in4matic.disco&amp;hl=it&amp;gl=US" target="_blank" rel="attachment noopener wp-att-35892"><img loading="lazy" decoding="async" src="https://i.imgur.com/P9tdThY.png" alt="Disponibile su Google Play" width="203" height="60">&nbsp;</a><a href="https://apps.apple.com/us/app/disco-mensaapp/id1623855271" rel="attachment wp-att-35894"><img loading="lazy" decoding="async" src="https://i.imgur.com/XWbjoBg.png" alt="Scarica su App Store" width="183" height="61"></a> <a href="https://appgallery.huawei.com/#/app/C106212543" rel="attachment wp-att-66686"><img loading="lazy" decoding="async" src="https://i.imgur.com/LbV6IDD.png" alt="Huawei AppGallery" width="214" height="67"></a></p>

Infine, usando un secondo dispositivo, accedi all'[Area Riservata](https://login.laziodisco.it/access/borse), clicca su "Servizio mensa" e poi su "Associazione App Mensa": genera il QRCode e inquadralo con il cellulare su cui hai scaricato "DiSCo Mensa App".

<img src="https://i.imgur.com/KQZmLYc.png">

Ti basterà avviare l'app e far scansionare il tuo QR Code alla mensa da te scelta per avere il pasto al prezzo della fascia corrispondente al tuo ISEE!

## Mense e punti ristoro di DiSCo Lazio

Potrai usare l'app nelle seguenti [mense](https://laziodisco.it/mense/):
- [Mensa Castro Laurenziano](https://laziodisco.it/mense/mensa-castro-laurenziano/), Roma, Via del Castro Laurenziano, 7b
- [Mensa Cambridge](https://laziodisco.it/mense/mensa-via-cambridge/), Roma, Via Cambridge, 115 (a breve distanza dal polo universitario di Tor Vergata)
- [Mensa di Frosinone](https://laziodisco.it/mense/mensa-di-frosinone/), Frosinone, Piazza Marzi, 1 (presso la sede dell’Università di Cassino e del Lazio Meridionale)
- [Mensa De Dominicis](https://laziodisco.it/mense/mensa-via-de-dominicis/), Roma, Via De Dominicis, 13/15 (nel quartiere Casal Bertone di Roma)
- [Mensa De Lollis](https://laziodisco.it/mense/mensa-via-de-lollis/), Roma, Via Cesare De Lollis, 22
- [Mensa Folcara](https://laziodisco.it/mense/mensa-folcara/), Cassino, Viale dell’Università, snc (presso il College Folcara)
- [Mensa Foro italico](https://laziodisco.it/mense/mensa-foro-italico/), Roma, Via Lauro De Bosis, 6 (all'interno dell'edificio universitario dell’Università degli Studi di Roma "Foro Italico")
- [Mensa Latina](https://laziodisco.it/mense/mensa-latina/), Latina, Via XXIV Maggio, 48 (di fronte alla Facoltà di Economia dell’Università di Latina)
- [Mensa San Sisto](https://laziodisco.it/mense/mensa-san-sisto-2/), Viterbo, Piazza San Sisto, 8 (a pochi minuti a piedi dall’Università degli Studi della Tuscia)
- [Mensa Sette Sale](https://laziodisco.it/mense/mensa-sette-sale/), Roma, Via delle Sette Sale, 29 (a pochi passi dal Colosseo)
- [Mensa Vasca Navale](https://laziodisco.it/mense/mensa-di-via-della-vasca-navale/), Roma, Via della Vasca Navale, 79
- [Mensa Via Alessandro Volta “Riello”](https://laziodisco.it/mense/mensa-via-alessandro-volta-riello/), Viterbo, Via Alessandro Volta, 37 (vicino al polo scientifico dell’Università degli Studi della Tuscia)

E nei seguenti [punti ristoro](https://laziodisco.it/punti-ristoro/):
- [Punto Ristoro Caffè dei pittori](https://laziodisco.it/punti-ristoro/caffe-degli-artisti/), Roma, Via Flaminia, 57/59 (vicino al Dipartimento di Architettura di Sapienza)
- [Punto Ristoro Sant'Andrea](https://laziodisco.it/punti-ristoro/punto-ristoro-santandrea/), Roma, Via di Grotta Rossa, 1039 (all’interno dell’omonimo ospedale)
    - L'accesso al punto ristoro è riservato agli studenti iscritti presso la facoltà di Medicina e Chirurgia dell’ospedale Sant’Andrea.
- [Punto Ristoro Ristorante Vinile](https://laziodisco.it/punti-ristoro/test-punto-ristoro/), Roma, Via Giuseppe Libetta 19

{{% hint info %}}
<i class="fa-solid fa-circle-info" style="color: #74C0FC;"></i> **Pasti per celiaci e intolleranti al glutine**

In alcune mense è necessario chiamare per prenotare un pasto celiaco. In caso, il numero da chiamare si trova sul sito della mensa stessa.
{{% /hint %}}

{{% hint warning %}}
<i class="fa-solid fa-triangle-exclamation" style="color: #FFD43B;"></i> **Attenzione**

È importante controllare giorni e orari di apertura delle mense sui rispettivi siti, siccome potrebbero variare non solo da anno ad anno, ma anche durante l'anno stesso
{{% /hint %}}
